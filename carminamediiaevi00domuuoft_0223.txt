AD LASCIVOS SODALES. 195

Alterno facies sibi dant responsa rubore
Et tener affectum prodit utrimque pudor.

Mutua discurrens ultro citroque uoluntas 5
Lasciuum mentes foedus inire facit.

Alterius radiis oculorum flamma refulget
Perplexusque oculos foederat intuitus.

Ipsae animae proprias quasi permutasse uidentur
Sedes inque nouis degere corporibus. 10

Complexus tacitos animorum gratia nectit
Corporeisque parat nexibus auspicium.

Procedet felix duplicato copula nexu
Concurrentque suis corpora spiritibus.

Utilis optatos dabit expectatio fructus 15
Et laetos parient anxia uota dies.

CXVII.
ITEM M] LASCIWS sommis.

Mens mea uirtutum studiis a tempore primo
Institit, infames docta cauere uias.
Sed quo uita mihi securior esset apud uos,
Cautus honestatis dissimulator eram.
Optabam credi, similis non esse: fauorem 5
Non mihi uera dabat, sed simulata Venus.
Seruiuit nobis nutu sollertia solo
Perstringens equidem, sed meliore dolo.

 

V. 4 utrinque. 6 fedus. S federat. 9 ipse anime.

CXVII. Cod. Berv. 586 s. XII f. 187Â³.
V. 1 mea m. H, fuir me.

