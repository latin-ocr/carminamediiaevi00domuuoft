DE SOFRIDO. 3

Emicat ecce dies paschalibus alma triumphis,
In qua congaudent sidera, rura, salum.

Salue, festa dies, festarum sancta dierum,
Qua deus infernum uicit et astra tenet.

Tellus, en, uario pandit sua munera partu 15
Spondens agricolae uincere posse famem.

Surrexit Christus, sol uerus, uespere noctis, ’
Surgit et hinc domini mystica messis agri.

Nunc uaga puniceis apium plebs laeta labore
Floribus instrepitans poplite mella legit. 20

Nunc uariae uolucres permulcent aethera cantu,
Temperat et pernox nunc Philomela melos.

Nunc chorus ecclesiae cantat per cantica Sion:
Alleluia suis centuplicatque tonis.

Tado, pater patriae, caelestis gaudia paschae, 25
Percipias meritis limina lucis: aue!

ΙΙΙ.

Viue, Sofride‚ potens per splendida saecla sub astris,
Sis decus in populis, sis decus inque polis.

Angelus angelicam Rafael medicus medicinam
Conferat et uitae tempora plura tuae.

 

V. 11 dies] supra liu. additum domini pascalibus. 16 agri-
colae] suprascr. is = agricolis uincere posse famem] suprascr.
plurima dona suis. 20 poblite. 21 aethera] suprascr. aera. Cf,
Very. Aen. VH, 34, 22 melos] suprascr. sonos. 23 corus.

ΙΠ. God. Rern. 363 s. VIII f. 1941‘.

V. 2 in populos, corr. populis] suprascr. uel in terris. 3 An·
gelus] cf. II. r. 5—6.

1*

