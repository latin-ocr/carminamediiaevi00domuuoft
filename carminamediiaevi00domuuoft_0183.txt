PASSIO MAVRICH ET SOCIORVM. 155

Quod modicum durat, quis non bene perdere curat‘?

Nam bene mactatur, qui caelica regna lucratur.

Hinc honor est partus, qui Christo deuouet artus.

Si caro uilescit, flat-us super astra nitescit.

Nescit enim funus, sed habet sine limite munus, 75

Quod nequit os fari, lux cernere, mens meditari.

Ergo piae turbae spes siderea fit in urbe

Victorique Deum scitote parere trophaeum.

Iam timor abscedat, ne gloria tanta recedat!

Iam lictor ueniat: iam iam decimatio fiat! so

Tela licet gerimus, rogo, ne referire uelimus:

Sit manus imbellis, sit uox omnisque rebellis.

Corpora subsistant, gladiis non arma resistant.

Sanguine, non telis, debet superare fidelis.

Vincitur inuictus, qui stat patienter ad ictus.» 85
Constituere pati sermonibus his animati.

Nec mora: mucronem stringit Furor in legionem,

Dans decimos poenae, parti parcendo nouenae.

O quam crudelis pietas! o rixa fidelis!

Miles ut occidat, parcit: miserando trucidat. eo

At pius ut uiuat, uitae se munere priuat.

Hic studet ad flatum transferre luti cruciatum:

Iste labore luti flatus seruire saluti.

Ille necem differt: hic se mucronibus infert.

Praeuenit hic comitem, generat necis optio litem 95

Et dolet exsortem quisquis non sumere mortem.

Qui stat post nonum, putat ingens sumere donum.

Ter tribus expositis non est dilatio mitis.

Ille sed exultat, quem mox decimatio multat.

 

 

V. 72 celica. 77 pie turbe. 78 tropheum. 83 ressistant,
priore s inducta. 85 pacienter adictus. 88 pente nouene. 94
infrert, r induet«. 95 obcio. 96 exortem. 98 mittis. 99 deci-
macio.

