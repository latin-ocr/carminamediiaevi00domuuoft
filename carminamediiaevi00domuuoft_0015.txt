PRAEFATIO. IX

videat. Alia tantopere a vulgata, quam dicunt, breviarii
forma recedebant, ut pro novis paene haberi iuste
possent.

Sed hac instaurandi licentia quam rarissime usus
sum, ut non nisi septimam vel adeo octavam fere totius
voluminis partem denuo porgi, cetera omnia nunc pri-
mum ex tenebroso tinearum secessu sub Iovem pro-
trahi tu, lector, secure scias. Quo ipso in numero,
quem anecdoton dixi, si qua inveniantur, quae iam luce
donata sunt, benigne ignoscet, quisquis eiusmodi quae-
stionum spineta angustiasque pernovit. Iam vero ad
singula perlustranda procedam ita, ut, quae ad codicum
ipsorum varia argumenta pertinent, ne acta agam, lec-
tores non ex hoc libro, sed ex codicum Bernensium
catalogo meo a. MDCCCLXXV Bernae edito petere
velim.

I—VIII. Haec carmina (eadem manu scripta) in
Tadonis episcopi praesertim honorem composita non
ab ipso illo, qui librum exaravit characteribus Iricis
et scripturae discrepantiam superposuit, et condita
esse, demonstrat lectionum varietas haud raro ipsi
textui sermone continuo inserta, cf. VII, ⁴293 VIII, l.
Frustula aliquot speciminis causa F. Hauthalius 111 ea
scholiorum Horatianorum parte, qua de codicibus Ho-
ratianis agitur, neque ea satis accurate edidit.

X. Primus versus deesse videtur, quia is, cui id
carmen dicatum est, v. 2 non Elfred, quod ratione
acrostichica ostenditur, sed Aelfred dicitur, ut in car-
mine praecedenti eadem manu scripto.

XII—XIX eadem manu expressa. Post nr. XIX,
iquo Ioco codex hodie deficit, ceteras quoque artes
lberales descriptas fuisse perquam verisimile est.

