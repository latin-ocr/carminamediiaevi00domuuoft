VERSVS DE ASCENSIONE DOMINI. 53

Scandens tribunal dexterae 5
Patris potestas omnium
Conlata est, Iesu⁷ caelitus,
Quae non erat humanitus.

Ut trina rerum machina
Caelestium, terrestrium ιο
Et infernorum condita
Flectat genu iam subdita.

Tremunt uidentes angeli
Versam uicem mortalium,
Culpat cam, purgat caro, 15
Regnat deus dei caro.

Te, Christe, nostrum gaudium,
Manens Olympo praeditum,
Mundi regis qui fabricam
Mundana uincens gaudia. 20

Hinc te precantes quaesumus,
Ignosce culpis omnibus
Et corda sursum subleua
Ad te superna gratia.

Ut cum rubente coeperis :25
Clarere nube iudicis,
Poenas repellas debitas,
Reddas coronas perditas.

 

V. 18 olimpo. 21 hino te praec-antes qs. 25 rubente ce-
peris in ras. 26 clare renube. 27 repellas in ras.

