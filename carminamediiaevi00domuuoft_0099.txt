VERSVs IN DEDIOATIONE ECCLESIAE.

Hic sacrosancti latices ueternas

Diluunt culpas perimuntque noxas

Chrismate uero, genus ut creetur
Christicolarum.

Hic salus aegris, medicina fessis,

Lumen orbatis ueniaque nostris

Fertur offensis, timor atque maeror
Pellitur omnis.

Daemonis saeua perit hic rapina,

Pernicax monstrum pauet et retenta

Corpora linquens fugit in remotas
Ocius umbras.

Hic locus nempe uocitatur aula

Regis inmensi niueaque caeli

Porta, quae uitae patriam petentes
Accipit omnes,

Turbo quam nullus quatit aut uagantes

Diruunt uenti penetrantque nimbi,

Non taetris laedit piceas tenebras
Tartarus horrens.

Quaesumus ergo, deus‚Å∑ ut sereno

Annuas uultu famulos gubernans,

Qui tuo summo celebrant amore
Gaudia templi.

Nulla nos uitae crucient molesta,

Sint dies laeti placidaeque noctes,

Nullus ex nobis pereunte mundo
Sentiat ignes.

 

73

15

20

25

30

35

40

V. 15 crismate. 17 egris. 19 meror. 21 demonis.- 27 por-
taque uite. 28 omnis. 30 nibi. 31 tetras ledit. 33 qs ergo di

ut sermo. :37 nite molestas. 38 placideque.

